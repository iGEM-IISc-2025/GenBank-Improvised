---
#YAML part
layout: post
title: असुरक्षित नारी - इज़्ज़त का प्रश्न  
#tags: [Example_Tag1, ExampleTag2]
author: Yash Tiwari
categories: poems
image: "/assets/images/Poems/Unsafe_Women.webp"
excerpt: 'नारी की असुरक्षा पर कटाक्ष, जो आत्मसम्मान की रक्षा के लिए आत्मनिर्भरता का संदेश देता है।'
featured: true
latest: true
all: true
---

Poet: Yash Tiwari


<div style="text-align: center;">

आस ना तू जोड़ कलयुग है ये घनघोर<br>  
इज़्ज़त बचाने ना कोई आएगा माखन चोर<br>  
वासना से तृप्त धरती कौन यहाँ सच्चा है<br>  
गैरों की अब क्या ही कहाँ अपना ही ना कोई अच्छा है<br>  
खुद बचा सम्मान अपना मत मचा अब शोर<br>  
इज़्ज़त बचाने ना कोई आएगा माखन चोर<br><br>  

सत्ताधारी पुतले बने न्याय अंधा हो गया<br>  
भ्रष्टता से इस कदर कानून गंदा हो गया<br>  
बन सहारा आएगा ये आस दे अब छोड़<br>  
इज़्ज़त बचाने ना कोई आएगा माखन चोर<br><br>  

आस में बैठे रहेंगे राम न यहाँ आएंगे<br>  
ना आके पांडव यहाँ महाभारत रचाएंगे<br>  
अंधेरा न छिप पाएगा ना हो पाएगी भोर<br>  
इज़्ज़त बचाने ना कोई आएगा माखन चोर<br><br>  

पल पल सच्चाई जलती रहेगी सराफ़त विश्वास की<br>  
हम सोचते रह जाएंगे दरिंदों के विनाश की<br>  
जौहर में रहेगी जलती कोई देखेगा ना तेरी ओर<br>  
इज़्ज़त बचाने ना कोई आएगा माखन चोर<br><br>  

बहरी अदालत न यहाँ चीखें तेरी सुन पाएगा<br>  
मर भी जाएगी तो फिर भी न्याय ना दिलवाएगा<br>  
हाथ जो तुझपे उठे अब खुद तू उनको तोड़<br>  
इज़्ज़त बचाने ना कोई आएगा माखन चोर  

</div>
